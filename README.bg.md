<p align="center">
  <img src="docs/icon.svg" width="100">
</p>
<h1 align="center">Stop Origin migration</h1>
<p align="center">
  Подробно ръководство за конфигуриране и инсталиране на Origin, без да бъдете принудени да мигрирате към новия EA app
</p>


## Език

- [Български][readme-bg]
- [English][readme-en]

> **Note**: Ако желаете да помогнете с превода на това ръководство на други езици, отидете на [принос](#принос).


## Съдържание

- [Относно](#относно)
- [Подготовка](#подготовка)
- [Автоматична конфигурация (препоръчително)](#автоматична-конфигурация-препоръчително)
- [Ръчна конфигурация](#ръчна-конфигурация)
- [Допълнителна конфигурация](#допълнителна-конфигурация)
  - [Деактивиране на фонови процеси](#деактивиране-на-фонови-процеси)
  - [Деактивиране на събирането на данни](#деактивиране-на-събирането-на-данни)
  - [Отказване от целеви реклами](#отказване-от-целеви-реклами)
- [Какво не е наред с EA app](#какво-не-е-наред-с-ea-app)
  - [Принудителна миграция](#принудителна-миграция)
  - [Счупени функции](#счупени-функции)
  - [Липсващи функции](#липсващи-функции)
  - [Задължителни фонови процеси](#задължителни-фонови-процеси)
  - [Съмнителен мрежов трафик](#съмнителен-мрежов-трафик)
  - [Заключение](#заключение)
- [Принос](#принос)
- [Лиценз](#лиценз)


## Относно

Потребителите на приложението Origin са принудени да преминат към EA app - наследникът на Origin. Той е счупен извън
рамките на използваемост и ви принуждава да мигрирате независимо от всичко. Origin също не е без недостатъци, но беше
светлинни години по-добре от това, което имаме в момента. Прочетете [какво не е наред с EA
app](#какво-не-е-наред-с-приложението-на-ea).

Това ръководство цели да предостави ясни и лесни инструкции за това как отново да инсталирате Origin и да предотвратите
миграцията. Не е свързано по никакъв начин с EA.

Заобиколно решение за миграцията от [p0358][p0358].


## Подготовка

1. Деинсталирайте EA app с всичките му файлове и настройки

    Пропускането на тази стъпка не се препоръчва, но ако наистина имате добра причина да държите EA app инсталирано без
    да го използвате често, трябва да зададете типа на стартиране на услугата (service) `EABackgroundService` на
    "Ръчно" (Manual), за да не работи на фонов режим постоянно.

2. Уверете се, че Origin е напълно спрян, ако в момента работи


## Автоматична конфигурация (препоръчително)

Предоставен е скрипт, който ви помага лесно да конфигурирате и инсталирате последната установена стабилна версия на
Origin.

Ако не желаете или не можете да изтеглите и стартирате PowerShell скрипт, чувствайте се свободни да последвате [ръчната
конфигурация](#ръчна-конфигурация).

1. [Свалете скрипта stop-origin-migration.ps1, като щракнете с десния бутон на тази връзка][stop-origin-migration.ps1] и
  щракнете "Запазване на връзката като" (Save link as)
2. Запазете скрипта на лесно достъпно място, като например работния плот
3. Щракнете с десен бутон на скрипта и щракнете "Изпълни с PowerShell" (Run with PowerShell)
4. Щракнете върху "Да" (Yes) ако се появи подкана за администратор
5. Следвайте указанията на скрипта, за да изберете какво желаете да направите

Ако не сте сигурни дали да изберете да инсталирате Origin отново и да замените текущата версия, не би трябвало да има
проблеми, тъй като игрите и настройките ви няма да бъдат изтрити. Опциите по подразбиране би трябвало да са подходящи за
всички.


## Ръчна конфигурация

Ако се затруднявате с ръчната конфигурация, последвайте [автоматичната
конфигурация](#автоматична-конфигурация-препоръчително).

1. Натиснете `Ctrl + R`, въведете `%ProgramData%` и натиснете `Enter`

2. Влезте в директорията `Origin`

    Ако тя не съществува, просто създайте нова папка с името `Origin`.

2. Отворете файла `local.xml` с Notepad или друг текстов редактор, като щракнете с десния бутон върху него и изберете
  "Редактиране" (Edit) или "Отвори с" (Open with).

    Ако файлът не съществува, активирайте разширенията на файловете от лентовото менюто в горната част на File Explorer,
    създайте нов текстов файл и го преименувайте на `local.xml`, отбелязвайки разширението `xml`.

3. Променете настройките, за да деактивирате автоматичните актуализации и миграцията

    Ако файлът съществува и не е празен:

    1. Отидете най-отдолу в края на файла

    2. Точно преди затварящия таг (`</Settings>`) вмъкнете следните редове:
        ```xml
        <Setting key="AutoPatchGlobal" value="false" type="1"/>
        <Setting key="AutoUpdate" value="false" type="1"/>
        <Setting key="MigrationDisabled" value="true" type="1"/>
        <Setting key="UpdateURL" value="" type="10"/>
        ```

    3. Сега краят на файла трябва да изглежда по следния начин:
        ```xml
          <Setting key="AutoPatchGlobal" value="false" type="1"/>
          <Setting key="AutoUpdate" value="false" type="1"/>
          <Setting key="MigrationDisabled" value="true" type="1"/>
          <Setting key="UpdateURL" value="" type="10"/>
        </Settings>
        ```

    Ако файлът е празен:

    1. Копирайте и поставете следното съдържание във файла:
        ```xml
        <?xml version="1.0"?>
        <Settings>
          <Setting key="AutoPatchGlobal" value="false" type="1"/>
          <Setting key="AutoUpdate" value="false" type="1"/>
          <Setting key="MigrationDisabled" value="true" type="1"/>
          <Setting key="UpdateURL" value="" type="10"/>
        </Settings>
        ```

4. Запазете и затворете файла

5. Изтеглете последната установена стабилна версия 10.5.119.52718 на Origin от [тук][origin-download-external] или от
  [тук][origin-download-local]

    Уверете се, че изтегляте `OriginSetup`, още познат като "full", а не `OriginSetupThin`. Пакетът "full" е офлайн
    инсталатор, който съдържа цялото приложение, докато пакетът "thin" е онлайн инсталатор, който изтегля приложението
    директно от EA по време на инсталацията, което може да доведе до инсталиране на по-нова, нежелана версия.

    За напреднали потребители - файлът `OriginSetup-10.5.119.52718.exe` трябва да има следния хеш SHA-256:
    `ED6EE5174F697744AC7C5783FF9021DA603BBAC42AE9836CD468D432CADC9779`

6. Инсталирайте Origin както обикновено


## Допълнителна конфигурация

След като деактивирате миграцията и инсталирате Origin, може да изберете да деактивирате потенциално нежелани функции,
като например събиране на данни, и да се откажете от целеви реклами.

### Деактивиране на фонови процеси

1. В приложението Origin отидете в "Origin > Application Settings"
2. Отидете на раздела "Applications"
3. Отидете на "Start-up options"
4. Деактивирайте "Origin Helper service"

### Деактивиране на събирането на данни

1. В приложението Origin отидете в "Origin > Application Settings"
2. Отидете на раздела "Diagnostics"
3. Отидете на "Help improve Origin"
4. Деактивирайте "Share system interaction data", задайте "Origin crash reporting" на "Ask before sending" или "Never
  send", и по желание деактивирайте "Share hardware info" (имайте предвид, че тази информация може да е полезна за
  разработчиците на игри)
5. Отидете на "Troubleshooting"
6. Деактивирайте "Origin In-Game logging"

### Отказване от целеви реклами

1. В приложението Origin отидете в "Origin > EA Account and Billing..."
2. На страницата с настройки за акаунта отидете на "Privacy Settings"
3. В раздел "Preferred Data Usage" изключете "EA In-Game Targeted Advertising" и "EA Targeted Advertising on Third Party
  Websites and Platforms"


## Какво не е наред с EA app

### Принудителна миграция

На първо място, голям проблем е начина, по който се извършва миграцията в комбинация с процеса за автоматична
актуализация. При стартиране на Origin или на игра на EA миграцията започва автоматично, без уведомление, Origin се
деинсталира (макар че за някои хора учудващо не се деинсталира) и на негово място се инсталира EA app. Неразумно е да се
очаква, че дадено приложение ще се изтрие тайно при стартиране един ден и ще бъде заменено с друго (*ахам* Актуализации
на Windows *ахам*).

### Счупени функции

След това стигаме до новото приложение на EA. За много хора основните функции просто не работят. Още от първите няколко
месеца, когато миграцията започна да влиза в сила, множество критични проблеми с приложението и неговата уеб
инфраструктура се появиха, като например влизане в акаунта, добавяне или поканване на приятели, преглед на съобщения в
чата, отваряне или използване на овърлея в игри, стартиране на игри, стартиране на самото приложение или неуспешна
инсталация поради неопределени грешки по време на миграцията.

### Липсващи функции
В EA app липсва и важната функция за разпознаване на вече инсталирани игри, която съществуваше в Origin, и е голям
проблем за лаунчер на игри.

### Задължителни фонови процеси

Но проблемите не свършват с липсата на използваемост и ужасното потребителско изживяване. EA app инсталира фонова
услуга, необходима за функционирането му, наречена "EABackgroundService", която се стартира автоматично при стартиране
на системата и продължава да работи на заден план през цялото време, дори когато не използвате приложението.

### Съмнителен мрежов трафик

Услугата EABackgroundService също така изглежда, че има проблем, при който в някои случаи може да генерира [десетки или
стотици гигабайти трафик на месец][eabs-traffic]. Това може да се дължи на автоматични актуализации на заден план или на
счупен механизъм за събиране и изпращане на данни, но при всички случаи това не трябва да се случва без разрешението на
потребителя. Трябва да се отбележи също така, че отдела за поддръжка на клиенти на EA [тихомълком затвори
заявка][eabs-ticket] за докладване и поискване на информация относно този проблем, което дава на потребителите още
по-малко причини да се доверяват на компанията и нейния софтуер. Този проблем беше открит още през [2021
г.][eabs-reddit-1], но [все още не е отстранен][eabs-reddit-2].

### Заключение

В най-добрия случай EA app е незавършен продукт и потребителите му са бета тестери, а в най-лошия - ужасно счупен
софтуер, който ограничава възможността ви да играете игри, постоянно използва системни ресурси и може да събира и
изпраща данни ви на заден план.

По тези причини е силно препоръчително да премахнете EA app с всичките му настройки, файлове и кеш от системата си и
вместо това да ползвате Origin, докато все още работи.


## Принос

Добре дошли сте да допринесете и да подобрите този проект. Уверете се, че следвате съществуващия стил на кода,
поддържайте кода си добре форматиран и консистентен и тествайте своите промени. Ако имате някакви въпроси или
предложения, не се колебайте да поискате обратна връзка по всяко време.

Приоритетът в момента е това ръководство да бъде направено достъпно на повече езици. Ако имате възможност и желаете да
преведете README страницата:

1. Fork-нете хранилището

2. Създайте копие на `README.md` с име `README.<lang>.md`, където `<lang>` е езиковият код, например `README.bg.md`

3. Преведете страницата и commit-нете промените си

    Съвети:

    - Не превеждайте код или необработен текст, заграден с обратни тикчета
    - Не превеждайте представки в блокови цитати като `**Note**`
    - Не е необходимо да превеждате текст от потребителския интерфейс на приложения, които не поддържат езика
    - За повече яснота, моля оставете термини за потребителски интерфейс и технически термини непреведени в скоби
      след преведената версия по следния начин: "\<превод>" (\<оригинал>)
    - Поддържайте списъка с езици в горната част сортиран по азбучен ред на езиковия код

4. Отворете pull request към това хранилище


## Лиценз

Лиценз MIT. Вижте [LICENSE][license] за повече информация.

Иконата използва модифицирани ресурси от [Ionicons][ionicons].


[readme-bg]: README.bg.md
[readme-en]: README.md
[p0358]: https://twitter.com/p0358
[stop-origin-migration.ps1]: https://raw.githubusercontent.com/alexitx/stop-origin-migration/master/stop-origin-migration.ps1
[origin-download-external]: https://taskinoz.com/origin
[origin-download-local]: setup
[eabs-traffic]: docs/eabackgroundservice-traffic.png
[eabs-ticket]: docs/eabackgroundservice-ticket.png
[eabs-reddit-1]: https://redd.it/mcssru
[eabs-reddit-2]: https://redd.it/11cvrvn
[license]: LICENSE
[ionicons]: https://github.com/ionic-team/ionicons
